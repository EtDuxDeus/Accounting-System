Фре́за (від фр. fraise, можливо, від нар.-лат. *fresāre < лат. frendo — «дроблю», «товчу»)[1] — багатолезовий різальний інструмент для оброблення з обертальним головним рухом різання інструменту без зміни радіуса траєкторії цього руху і хоч би з одним рухом подавання, напрям якого не збігається з віссю обертання[2]. У процесі оброблення зубці фрези послідовно вступають у контакт з оброблювальною поверхнею. Залежно від призначення та виду поверхонь для фрезерування застосовують фрези різних конструкцій, типів, з різним матеріалом різальної кромки. Фреза підійде для будь-якого виду деревообробних робіт.